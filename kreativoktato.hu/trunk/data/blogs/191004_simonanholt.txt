Az a mód, ahogyan (fel)neveljük a gyerekeinket, határozza meg a holnap világát
Simon Anholt „good generation” projektje (Helsinki, 2019. szeptember 24.)
Udvari Bea
konferencia;globális nevelés;globális probléma;good generation
A globális problémákat – a saját viselkedésünkkel – mi magunk okoztuk!
<p>Pusztai-Varga Ildikó kolléganőmmel 2019. szeptember végén vettünk részt az EAIE
(European Association of International Education) éves kiállításán és
konferenciáján Helsinkiben.</p>
<img src="STATIC/pict/blog/191004_01.jpg" alt="fotó"/>
<p>Amellett, hogy Ildikó második hazájának tekinti
Finnországot tanulmányai és az itt eltöltött kalandos hónapjai miatt, azon
sajátos élmény mellett, hogy szeptember végén már-már téli kabátot kellett
húznunk a 8 fokos finn őszben, rendkívüli élményekkel és motivációval tértünk
haza. Az interaktív szekciókban rendkívül sokat tanulhattunk például arról, hogy
hogyan kezelhetjük az angol mint idegen nyelven történő oktatással járó
kihívásokat. Életem legjobb konferenciáján vehettem részt!</p>
<p>Egyértelműen kijelenthetem, hogy mindkettőnkre – és a rajtunk kívüli 6000
résztvevőre – nagy hatással volt a nyitó plenáris előadás:
<a href="https://www.eaie.org/blog/simon-anholt-good-generation.html">Simon
Anholt beszélt</a>
a változás és változtatás szükségességéről.</p>
<p>Miért volt ránk nagy hatással? Simon
Anholt rendkívüli előadással érkezett: a 25 perc alatt úgy adta át a
mondandóját, hogy mindenki érezte a felelősséget, és mindenki azonnal tenni
akart valamit. A 21. században számos globális kihívással (szegénység,
egyenlőtlenség, klímaváltozás, fegyverkezés, csecsemőhalandóság, stb.) kell
szembenéznünk, és az országok problémái mára globalizálttá váltak. Fontos
észrevennünk, hogy a problémák sokkal globalizáltak, mint a megoldások! Simon
Anholt hangsúlyozta, hogy két lényeges problémával szükséges szembenéznünk: az
egyik az országok viselkedése; a másik az emberek viselkedése. Az országoknak és
vezetőiknek fel kellene ismerniük azt, hogy a tiszta verseny helyett az
együttműködő verseny (competition mixed with collaboration) sokkal célravezetőbb
lenne. Az előadás fontos kulcsmondata:</p>
<em>A globális problémákat – a saját viselkedésünkkel – mi magunk okoztuk!</em>
<p>Emiatt az oktatás kiemelt szerepet játszik a megoldásban, hiszen ahogyan Simon
Anholt is mondta: <q>Az a mód, ahogyan (fel)neveljük a gyerekeinket, határozza meg
a holnap világát</q>. A gyerekek még nevelhetők, alakíthatók, tehát a mi
(felnőttek) felelősségünk egy olyan generáció felnevelése, amelyik szembe tud
nézni a globális problémákkal, és nem elfut előlük.</p>
Simon Anholt a Helsinkiben tartott előadásával hirdette meg a good generation
projektjét.</p>
<p>Simon Anholt előadása teljes mértékben egybecseng azzal, ami iránt az EKO keretében
elkötelezettek vagyunk, és amikért dolgozunk. Ildikóval úgy éreztük magunkat
ezen az előadáson, mintha Simon Anholt lett volna az EKO szószólója.</p>
<p>Köszönjük, ezt az élményt! Javasoljuk mindenkinek, hogy
<a href="https://www.eaie.org/blog/simon-anholt-good-generation.html">az
előadást</a> nézze meg, az a 25 perc egy felejthetetlen élmény lesz!</p>
