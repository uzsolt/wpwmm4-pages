Generációk az okoseszközök vonzásában: 4 meglepő tény
Szorongok, tehát vagyok
Perepelicza-Udvari Tímea
konferencia;good generation
Szorongok, tehát vagyok
<p>Tari Annamária az egyik legismertebb pszichológus, aki leginkább a
fiatal generációkkal (<em>Y</em>, <em>Z</em> generáció) foglalkozik.
2019. szeptember végén Szegeden tartott előadást
<a href="http://www.ihrendezvenykozpont.hu/event/1629">Szorongok, tehát vagyok</a>
címmel.</p>
<p>Egy fantasztikus előadótól hallhattunk (számomra) hihetetlen adatokat és tényeket
az <em>X</em>, <em>Y</em> és <em>Z</em> (és néha az <em>alfa</em>) generációkról,
az internettel és okoseszközökkel való kapcsolatukról.
Számomra az alábbi 4 tény volt különösen meglepő, elgondolkodtató.</p>
<img src="STATIC/pict/blog/191010_01.jpg" alt="fotó"/>
<p><em>Kép forrása: <a href=https://unsplash.com/>unsplash.com</a></em></p>
<h3>#1 Okoseszközök használói</h3>
<p>Hihetetlen számomra az, hogy milyen ütemben fejlődik az okostelefonok és
okoseszközök világa és hogy ezek bárki számára elérhetők. A statisztikai adatok
szerint már a 4 éves gyermekek egynegyede is aktív használói! Fel kellett tennem
magamnak a kérdést: vajon a jelenleg négyéves kislányom már lemaradt azzal, hogy
nincs okoseszköze?</p>
<h3>#2 Világfájdalom</h3>
<p>Hihetetlen számomra az, hogy a mostani tizenévesek (<em>Z</em> generáció) körében <q>divat</q>
az, hogy szomorú, világfájdalommal teli képeket posztoljanak magukról. De ha jól
belegondolok, nem is annyira meglepő ez, hiszen ez a világszemlélet újra és újra
felüti a fejét: például a <q>spleen</q> (világfájdalom) korszaka az 1700-1800-as
években a költészetben, 1998-tól az emo a zenében és az öltözködésben.</p>
<p>A <em>Z</em> generáció számára a <q>világot</q> jelenleg a háló és az ott látott tartalmak
jelenti. Így nem véletlenül szoronganak attól, hogy mennyien kedvelik
őket/képeiket és attól, hogy megfelelnek-e másoknak. <q>Lájk-hajhászok</q>.</p>
<h3>#3 Reakcióra adható, elfogadott idő</h3>
<p>Hihetetlen számomra az, hogy mennyire felgyorsult a világ és mindenki mindent
azonnal akar, de tényleg azonnal: mindössze néhány másodperc alatt szeretnénk
mindent megoldani. Ha néhány másodperc múlva nem érkezik válasz például egy
szerelmes üzenetre, akkor az üzenetet író személy elkezd szorongani, hogy biztos
nem szeretik őt, mert nem kap azonnal választ.</p>
<h3>#4 Oktatás fontossága</h3>
<p>Hihetetlen számomra az, hogy kutatók azon vitatkoznak, hogy szükséges-e még a
tanítás, hiszen minden megtalálható és könnyen elérhető az interneten. Ha meg
lehet keresni, minek tanulni?! Mi is lett az iskola és az oktatók feladata?
(Persze ez csak akkor érvényes, ha tudjuk, hogy mit és hogyan keressünk...)</p>
<p>Én mint az <em>Y</em> generáció tagja, aki a számítástechnika és internet fejlődésében
növekedtem fel, megkövülten hallgattam, hogy mi vár(hat) a gyermekeimre... Meg
ránk, szülőkre, oktatókra, hiszen mindez számos nevelési dilemmát vet el.</p>
<p>Ha lehetőség adódik rá, ajánlom Tari Annamáriát személyesen is
meghallgatni.</p>
