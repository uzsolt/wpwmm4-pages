Blogbejegyzés az online oktatásról
Online oktatás
Kéri Anita

Blogbejegyzés az online oktatásról
<p>Hogyan is érzem ma magam? Furcsán de egyben izgatottan
is. Ma lesz az első online „livestreames”, vagyis élő
adásban tartott órám. Egész reggel olyan gondolatok cikáztak
a fejemben, hogy ez az élet gyönyörű fintora: félév elején
megkértem a hallgatókat, hogy legyenek kedvesek e-mailben
vagy személyesen keresni, ha bármilyen kérdésük merülne fel,
még véletlen se írjanak Facebookon vagy Instagram-on, hiszen
ezek nem a megfelelő platformok. No mármost, ehhez képest ma
élő órát tartok nekik Instagram-on.</p>
<p>Azt gondolom, hogy ez a mostani helyzet megtanít
bennünket arra, hogy semmi sem állandó és semmi sem biztos.
Ami egyik nap még kőbevésett szabály volt, a másik napra
jelentéktelen aprósággá válik. A legfontosabb számomra most
pedig az, hogy amely tudást a tanteremben adtam volna át,
most legalább olyan minőségben adjam át a jelen körülmények
között is online.</p>
<p>180 fokot fordult velem (is) a világ. Amikor jön egy
üzenet Instagram-on a hallgatóktól (és jönnek, egy nap több
is), akkor mindig megörülök és elgondolkozok, hogy lehet ezt
már korábban is így, ilyen platformon kellett volna?</p>
<p>Pár órával később...</p>
<p>Immáron elmondhatom, lezajlott az első Instagram live
magyar és angol nyelvű piackutatás óra. Egy gyors
összefoglalás számokban a magyar piackutatás live-ról:
_UL(
`99 magyar hallgató van feliratkozva a kurzusra Neptunban
összesen',
`76 követőm van az ennek dedikált Instagram fiókon (mínusz
3-4 kolléganő, ismerős akik követnek ;) )',
`67 megtekintése volt a live-nak, ebből 50 körüli volt az
élőben csatlakozók/nézők száma átlagosan'
)
<p>Személy szerint én nagyon élveztem a live-ot. Persze meg
tudnám csinálni azt is, hogy ugyanezt felveszem nem élő
adásban, vagy alámondom a szövegemet a diasornak, de
valahogy úgy érzem, hogy nem az lenne a legmegfelelőbb mód.
Nagy előnye volt szerintem a live-nak az, hogyha  kérdeztem,
a hallgatók tudtak reagálni és akár kérdezni is. Nekem is
szuper volt, hogy láttam, ott vannak és figyelnek (remélem),
és hogy nem az üres szobának és felvételnek beszélek.</p>
<p>Röviden összefoglalva, számomra szuper élmény volt, ezt a
félévet egészen biztosan így fogom végigcsinálni. Most pedig
következik a videóvágás, hogy egy feltölthető anyagot
készítsek.</p>
