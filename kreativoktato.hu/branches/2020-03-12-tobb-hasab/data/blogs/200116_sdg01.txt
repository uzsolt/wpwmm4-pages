17 tény a Fenntartható Fejlődési Célokról (SDG-sorozat #1)
Fenntartható Fejlődési Célok
Udvari Bea
good generation;Fenntartható Fejlődési Célok;SDG;tények
Fenntartható Fejlődési Célok
<p>A Fenntartható Fejlődési Célok, vagyis Sustainable Development Goals
(SDG) napjaink egyik leggyakrabban használt kifejezése, mely egy nemzetközi
kezdeményezést takar. Szépen hangzó célok, vagy valóban elérhetőek? Az
alábbiakban 17 tényt fogalmazunk e célokkal kapcsolatban:</p>
<ol>
<li>A Fenntartható Fejlődési Célok egy ENSZ kezdeményezés, és a Millenniumi
Fejlesztési Célok folytatása.</li>
<li>A Fenntartható Fejlődési Célok 2016-2030 közötti időszakra határozza
meg a globális fejlesztési/fejlődési célokat. (A Millenniumi Fejlesztési
Célok 2000-2015 közötti időszakra vonatkoztak.)</li>
<li>Az SDG-ben szereplő development fordítása nem egyeséges, így lehet
Fenntartható Fejlesztési Célokról és Fenntartható Fejlődési Célokról is
beszélni.</li>
<li>Az SDG elsősorban a fejlődő országok fejlesztését célozza.</li>
<li>A Millenniumi Fejlesztési Célokkal ellentétben az SDG a társadalmi és
környezetvédelmi célokon túl már gazdasági célokat is tartalmaz.</li>
<li>Az SDG összesen 17 célt tartalmaz.</li>
<li>A 17 SDG-t alcélokon keresztül igyekeznek elérni, melyek teljesülését
indikátorokon keresztül mérik.</li>
<li>A 17 cél között a társadalmi fejlesztésen túl környezetvédelemmel,
iparfejlesztéssel, és a fejlett és fejlődő országok együttműködésével
kapcsolatos célok is szerepelnek.</li>
<li>A 4. cél a minőségi oktatás elérését célozza. E cél egyik alcélja a
globális nevelés.</li>
<li>Az Európai Unió is maximálisan elkötelezett az SDG célok elérése
iránt.</li>
<li>A szegénység csökkentése az egyik kiemelt cél (SDG 1), hiszen
napjainkban is még kb. 800 millió ember él extrém szegénységben, és a
fejlődő országokban minden ötödik ember él 1.25 dollárnál kevesebből.</li>
<li>A fejlődő országokban még közel 60 millió gyermek nem jár iskolába.
Ennek megoldását célozza a 4. cél.</li>
<li>Naponta átlagosan 5000 gyermek hal meg a tiszta ívóvíz hiánya. Ezt a
problémát a 6. cél igyekszik kezelni.</li>
<li>Évente 1,3 milliárd tonna élelmiszert dobunk ki, miközben közel 800
millió ember még napjainkban is éhezik. A 2. és a 12. cél keresi a
megoldást ezekre.</li>
<li>Konfliktus-sújtotta területeken 28,5 millió gyermek volt kénytelen
abbahagyni az iskolát. Ezen a helyzeten a 16. cél igyekszik javítani.</li>
<li>Napjainkban 4 milliárd ember nem használja az Internetet, 90%-uk a
fejlődő országokban él. Ennek fejlesztését a 17. cél tűzte ki.</li>
<li>A Google közel félmillió találatot ad a Fenntartható Fejlődési Célok
kulcsszóra.</li>
</ol>
<p>Vajon miért éppen 17 tényt emeltünk ki?</p>
