30 motiváló oktatási idézet
Szeretjük az idézeteket és gyakran ezekhez fordulunk inspirációért.
Kéri Anita
idézetek;oktatás;oktatási;híres;mondások
Szeretjük az idézeteket és gyakran ezekhez fordulunk inspirációért.
<p>Néha elgondolkodsz azon, hogy miért is tanítasz és mik a céljaid ezzel?
Ne is mondd tovább, megértünk. Összegyűjtöttünk Neked néhány oktatással
kapcsolatos idézetet, vess rájuk egy pillantást! Szeretjük az idézeteket és
gyakran ezekhez fordulunk inspirációért. Be kell ismernünk, működik.
Reméljük, hogy Te is találsz közülük számodra hasznosat.</p>
<blockquote>
<p>Olyan lesz a jövő, mint amilyen a ma iskolája.</p>
<cite>Szent-Györgyi Albert</cite>
</blockquote>

<blockquote>
<p>Az alkotó aktivitás, a találékonyság, leleményesség és gyors
felfogóképesség akkor jut csúcspontjára és kap kitűnő lehetőséget a
gyakorláshoz, ha gondolatainkat megragadja egy bennünket érdeklő feladat
megoldásának keresése.</p>
<cite>B. A. Korgyemszkij</cite>
</blockquote>

<blockquote>
<p>A tanulóknak tisztelniük kell a tanárokat, de a tanároknak ki
kell érdemelniük ezt a tiszteletet azzal, hogy maguk is tiszteletben
tartják a diák egyéniségét, emberi méltóságát, önbecsülését.</p>
<cite>Tar Károly</cite>
</blockquote>

<blockquote>
<p>A gyereknevelés és tanítás során az a legfontosabb, hogy egy gyerek
mindig tudja, akkor is szeretik őt, ha nem tökéletes, és hogy ezen képes
javítani. Ez olyan bizalom a felnőtt részéről, amit minden korú gyerek
megérez. Hogy hisznek benne. Tévedhet és hibázhat. Nem kell tökéletesnek
lennie. A világ sem az.</p>
<cite>Tari Annamária</cite>
</blockquote>

<blockquote>
<p>Minden kisgyerek okos, a legtöbb ember ostoba. Ezt teszi a nevelés.</p>
<cite>Móra Ferenc</cite>
</blockquote>

<blockquote>
<p>Az oktatás nem egy csöbör megtöltése, hanem a tűz fellobantása.</p>
<cite>William Buttler Yeats</cite>
</blockquote>

<blockquote>
<p>Sokat kell tanulnia az embernek ahhoz, hogy megtudhassa, milyen keveset
is tud.</p>
<cite>Széchenyi István</cite>
</blockquote>

<blockquote>
<p>Olyan kevesen vagyunk, hogy a műveletlenség luxusát nem
engedhetjük meg magunknak.</p>
<cite>Kodály Zoltán</cite>
</blockquote>

<blockquote>
<p>Csak szórakozva tanulhatunk.</p>
<cite>Anatole France</cite>
</blockquote>

<blockquote>
<p>Nem az a mester, aki megtanít valamire, hanem aki megihleti a
tanítványt, hogy legjobb tudását latba vetve fölfedezze azt, amit már eddig
is tudott.</p>
<cite>Paulo Coelho</cite>
</blockquote>

<blockquote>
<p>A gyermek feje nem edény, amit meg kell tölteni, hanem fáklya,
amit lángra kell lobbantani.</p>
<cite>Galileo Galilei</cite>
</blockquote>

<blockquote>
<p>A tanár híddá feszül s biztatja tanítványait, keljenek át rajta; majd
miután megkönnyítette számukra az átjutást, boldogan összeroskad, arra
buzdítva őket, hogy maguk építsenek hidakat.</p>
<cite>Nikosz Kazantzakisz</cite>
</blockquote>

<blockquote>
<p>A jobb világért folytatott küzdelem legfontosabb helyszíne az
osztályterem.</p>
<cite>Rutger Bregman</cite>
</blockquote>

<blockquote>
<p>Ha egy évre tervezel, ültess rizst; ha húsz évre tervezel, ültess fákat;
ha a következő generációknak tervezel, tanítsd az embereket.</p>
</blockquote>

<blockquote>
<p>Az embert megszülni nehéz, de jóra nevelni még nehezebb.</p>
<cite>Makszim Gorkij</cite>
</blockquote>

<blockquote>
<p>Az iskola arra való, hogy az ember megtanuljon tanulni, hogy felébredjen
tudásvágya, megismerje a jól végzett munka örömét, megízlelje az alkotás
izgalmát, és megtalálja a munkát, amit szeretni fog.</p>
<cite>Szent-Györgyi Albert</cite>
</blockquote>

<blockquote>
<p>Ha hajót akarsz építeni, ne azzal kezd, hogy a munkásokkal fát gyűjtetsz
és szó nélkül kiosztod közöttük a szerszámokat, és rámutatsz a tervrajzra.
Ehelyett először keltsd fel bennük az olthatatlan vágyat a végtelen tenger
iránt.</p>
<cite>Antoine de Saint-Exupéry</cite>
</blockquote>

<blockquote>
<p>A tanulatlan emberek csak alakjukban különböznek a vadállatoktól.</p>
<cite>Kleanthész</cite>
</blockquote>

<blockquote>
<p>Lehet, hogy elfelejtik, mit mondtál nekik, de soha nem fogják
elfelejteni, hogy hogyan érezték magukat szavaidtól.</p>
<cite>Carl Wiliam Buehner</cite>
</blockquote>

<blockquote>
<p>A tanári szakma állandó nyomást jelent, különösen középiskolai szinten.
Az ember minden hét órából ötöt a színpadon tölt, és a világ legnehezebb
közönségének kell játszania.</p>
<cite>Stephen King</cite>
</blockquote>

<blockquote>
<p>Tanítani annyi, mint emberekkel foglalkozni, átadni mindazt a tudást,
amit az előző nemzedékek felhalmoztak.</p>
<cite>Barát Tamás</cite>
</blockquote>

<blockquote>
<p>A tanító olyan lámpás, mely minél inkább világít másnak, annál inkább
fogyasztja önmagát.</p>
<cite>Gárdonyi Géza</cite>
</blockquote>

<blockquote>
<p>A tanári munka nem azonos a módszeres ismeretközléssel, még akkor sem,
ha rendszeresség, szigor és következetesség jár vele. A jó tanár a
lehetőségeket mutatja tanítványainak, a könyvtár és kutatás irányába tereli
az érdeklődést, önálló véleményalkotásra és munkára ösztönöz, ugyanakkor
tudásban, magatartásban, anyanyelvhez, hagyományokhoz való ragaszkodásban
és gondolkodásban a tevékeny, művelt ember mintaképe. Csak az ilyen tanár
tud jelenlétével és munkájával szellemi forrongást kiváltani.</p>
<cite>Németh László</cite>
</blockquote>

<blockquote>
<p>Kezdeményezni, azután hagyni, hogy a gyermek szabadon kibontakoztathassa
képességeit. Ez a pedagógus feladata.</p>
<cite>Maria Montessori</cite>
</blockquote>

<blockquote>
<p>Egy tanárnak minden körülmények között morális példát kell adnia. Nem
cselekedhet másként.</p>
<cite>Cornides István</cite>
</blockquote>

<blockquote>
<p>Amikor az ember tanít, nem engedheti meg, hogy a tanítványai előtte
járjanak, különösen nem a technológia terén.</p>
<cite>Edward Snowden</cite>
</blockquote>

<blockquote>
<p>Félig sem olyan fontos az, amit tanítunk gyerekeinknek, mint az, ahogy
tanítjuk. Amit az iskolában tanultunk, annak legnagyobb részét elfelejtjük,
de a hatás, melyet egy jó oktatási rendszer szellemi tehetségeinkre
gyakorol, megmarad.</p>
<cite>Eötvös József</cite>
</blockquote>

<blockquote>
<p>Szeretet nélkül lehet fát aprítani, és szeretet nélkül lehet téglákat
formálni, de szeretet nélkül nem szabad gyermekekkel bánni!</p>
<cite>Lev Tolsztoj</cite>
</blockquote>

<blockquote>
<p>Én azt hiszem, annál nincs nagyobb öröm, mint valakit megtanítani
valamire, amit nem tud, és nagyobb jótétemény sem.</p>
<cite>Móricz Zsigmond</cite>
</blockquote>

<blockquote>
<p>Szép dolog kifaragni egy szobrot és életet adni neki; de még szebb
kiformálni egy emberi lelket és megtölteni igazsággal.</p>
<cite>Victor Hugo</cite>
</blockquote>
