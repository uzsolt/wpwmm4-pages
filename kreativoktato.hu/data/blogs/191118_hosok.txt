Hősök az iskolában
Drámai Oktatás
Udvari Bea
tréning; good generation; innovatív, dráma az oktatásban
Drámai Oktatás
<p>Az oktatás hősei minden bizonnyal a tanárok, akik nap mint nap
kiállnak a katedrára, és igyekeznek tudásukat érthetően, kreatívan és
érdekfeszítően átadni a diákoknak. A tanárok, akik minden nap úgy
kelnek fel, hogy céljuk: minden nebuló érdeklődésének felkeltése,
minden diákból a legtöbb kihozása. A tanárok, akik nemcsak tanítanak,
hanem nevelnek is.</p>
<p>Azonban más hősök is vannak az iskolában. Nem is gondolnánk, hogy
mennyien! Kik is ők? Lehetnek híres történelmi, irodalmi személyek
(ezt bizonyára minden Olvasó gondolta), de lehetnek nyelvtani
fogalmak, matematikai fogalmak, intézmények, szervezetek – bármi, csak
a fantáziánk szab határt ennek. Hogyan lehetnek hősök? Mindössze a
drámát kell bevinni az oktatásba.</p>
<img src="STATIC/pict/blog/191118_1.jpg" alt="Hős"/>
<p>Az irodalomban hogyan azonosíthatjuk a hősöket? Honnan tudhatjuk,
hogy ki a hős? A hősöknek három jellemzőjük van: (1) az egyéniségük;
(2) a céljuk; (3) az előttük álló akadályok. Gondoljunk csak Robert
Langdonra (A Da Vinci-kód, az Angyalok és Démonok, az Inferno, az
Eredet hőse). Az ő egyedi azonosítója (1) az, hogy ő a szimbólumok
tudósa. Célja (2) a titkok leleplezése, és az előtte álló akadályokat
(3) a vallási szabályok adják.</p>
<p>Ezt a logikát nagyon egyszerűen át tudjuk ültetni az oktatásba is,
és tantárgyaikon, kurzusaikon használhatjuk ezt a technikát. Azt
gondolhatnánk, hogy csak a különböző élő alakoknál (irodalmi és
történelmi személyek), állatok, növények vonatkozásában adaptálható.
Azonban ez nem így van! Az összeadáson keresztül könnyen
szemléltethetjük, hogyan léphetünk túl. A hősünk tehát az Összeadás,
melynek egyedi jellemzője (1), hogy mindig több, célja (2) a
folyamatos növekedés, és akadálya (3) a kivonás. Az óráinkon
kiadhatjuk a diákoknak, hogy egy tanult fogalmat definiáljanak
hősként. Meg fogunk lepődni, hogy mennyi ötletük lesz!</p>
<p>Milyen előnyei vannak ennek a kreatív technikának?</p>
<ol>
<li>kreativitást igényel mind az oktató, mind a tanulók részéről</li>
<li>egyedisége miatt könnyebben memorizálható</li>
<li>egyszerű és kreatív módja annak tesztelésére, hogy a diák mennyire
értette meg az összefüggéseket</li>
<li>könnyen adaptálható minden tantárgyra</li>
</ol>
<p>Ezt a technikát az IDEC által szervezett
_HREF(`https://www.trainingcentre.gr/training-courses/39-innovative-teaching-methods',`Innovative
teaching methods') tréningen sajátítottam el.</p>
