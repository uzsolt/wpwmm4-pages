Mi fán terem klímaváltozás?
A nagy tényfeltáró bejegyzés
Pintér Katalin
klíma
A nagy tényfeltáró bejegyzés
<p>Mint rendes egyetemista, én is a szakdolgozat témájának leadása
előtt néhány nappal, hirtelen ötlettől vezérelve választottam ki egy
évvel ezelőtt a klímaváltozást témámnak. Motivációim a következők
voltak: napjaink kihívása, biztosan sok forrás lesz hozzá, épp volt
erről egy kurzusom, így kevés energiaráfordítással meglesz az a
szakdolgozat... Nem ez a legjobb recept, ne kövesse senki a
példámat!</p>
<p>De viccet félretéve, már egy éve foglalkozok kutatás szintjén a
klímaváltozással, hiszen a szakdolgozatom megírása közben egyre jobban
elkezdett érdekelni, hogy mi van mögötte. És természetesen ahogy
többet tudtam, úgy egyre jobban elkezdtem aggódni, mi lesz velünk?</p>
<img src="STATIC/pict/blog/191112_1.jpg" alt="Klímaváltozás"/>
<p><em>Kép forrása:
_HREF(`https://www.pinterest.com',`pinterest')</em></p>
<p>Jelen bejegyzés célja, azon alapvető fogalmak tisztázása, amelyekre
a későbbi bejegyzésekben hivatkozni fogok. Nyugi, semmiféle tudományos
és érthetetlen maszlag nem lesz!</p>
<h3>Klímaváltozás</h3>
<p>Természetes folyamat, a Föld történetének kezdete óta jelen van.
Oka a bolygó légköri összetételének folyamatos változása. Jelenleg is
erről van szó, kivéve azt, hogy mi, emberek ráteszünk még egy
lapáttal, így egyre jobban gyorsul a melegedés.</p>
<h3>Üvegházhatású gáz (ÜHG)</h3>
<p>Hat ilyen gáz van a légkörben (a legfontosabbak: CO<sub>2</sub>,
CH<sub>4</sub>), amely nem
engedi visszaverődni a világűrbe a napsugarak egy részét. Ez
szükséges, nélküle bolygónk átlaghőmérséklete -18°C körül lenne. (Ez
igen kellemetlen volna az élővilág számára...)</p>
<h3>Kiotói Jegyzőkönyv</h3>
<p>Az első és az egyik legfontosabb ENSZ dokumentum a klímaváltozás
elleni küzdelemben. Lényege, hogy minden országnak van egy ÜHG
kibocsátási kerete, amelyet, ha túllép más országtól vehet szabad
kapacitást, vagy büntetést fizethet. Ha jól dönt, igazi win-win
szituáció.</p>
<h3>Cap-and-trade rendszer</h3>
<p>Ennek mintájára az Európai Unió létrehozott egy kereskedelmi
rendszert, amelynek ugyanez a lényege, csak nem országok, hanem gyárak
között.</p>
<h3>Párizsi Egyezmény</h3>
<p>A másik legfontosabb ENSZ dokumentum ezen a területen. Lényege,
hogy maximum 2°C-on kell stabilizálni a Föld átlaghőmérsékletét. A
részes országok kötelezettségvállalásokat tettek, azért, hogy ezt
sikerüljön betartani.</p>
<h3>IPCC</h3>
<p>Ez a szervezet a klímaváltozásról készít jelentéseket. 2007-ben még
béke Nobel-díjat is kapott. Amit a szervezet előre jelez, az nagy
valószínűséggel úgy is lesz.</p>
<hr>
<p><em>Az Innovációs és Technológiai Minisztérium ÚNKP-19-2-SZTE-102 kódszámú
Új Nemzeti Kiválóság Programjának szakmai támogatásával készült.</em></p>
