Mi az a „co-creation” és hogyan alkalmazható az oktatásban?
Co-creation
Kéri Anita
co-creation;good generation;felsőoktatás
Co-creation
<p>A co-creation jelensége az üzleti világban bukkant fel először, hiszen a
különböző vállalatok felismerték a fogyasztók változó igényeit és ezzel
együtt azt is, hogy a vásárlók újabb és újabb generációja számára már nem a
vállalat szabja meg azt, hogy mit fogyaszt. Így arra jutottak, hogy annak
érdekében, hogy termékeiket/szolgáltatásaikat továbbra is értékesíteni
tudják, megkérdezik a vásárlóikat arról, hogy mit szeretnének
fogyasztani.</p>
<p>Bizonyára a legtöbb ember hallott már a Starbucks kávézóról vagy az
IKEA-ról. Mi lehet bennük a közös? Mindkettőnél alkalmazzák a
co-creation-t. No de nézzük akkor a gyakorlatban is, hogy mi az a
co-creation. Kezdjük a Starbucks-szal és két közismert ténnyel:</p>
<ol>
<li>A Starbucks egyik leghíresebb itala az őszi időszakban kapható Pumpkin
Spice Latte, ami egy sütőtökös ízesítésű latte.</li>
<li>A Starbucksban mindig ingyenes a WiFi.</li>
</ol>
<p>Mindkét tényező sikeres marketingfogásnak tekinthető, hiszen mindenki
jól ismeri a Starbucksban ülő hölgyeket és urakat, de talán legtöbbször
egyetemistákat és üzetembereket, akiknek különleges ismertetőjegye a laptop
és egy Starbucks ital az asztalukon. De kinek az ötlete volt a Pumpkin
Spice Latte és az ingyen WiFi? Nem a Starbucks, hanem a náluk vásárló
fogyasztók ötlete, melyet co-creationnek nevezünk. (Ha neked is van egy jó
ötleted, nem kell mást tenned, mint felmenni a
_HREF(`https://ideas.starbucks.com/',`Starbucks') oldalára,
beküldeni az ötletet és várni, hogy azt arra érdemesnek találják és
megvalósítsák.)</p>
<p>Nézzük a második példát az IKEA-t. Közismert, hogy az IKEA-s bútorokat a
fogyasztóknak kell összeszerelnie, ez már tekinthető egyfajta
co-creationnek, de az IKEA ennél is tovább lépett. Online bárki
megtervezheti saját szekrényét különböző elemekből, amit aztán az IKEA
leszállít neki, a vevő pedig otthon összeszereli. Ezt szintén
co-creationnek nevezzük.</p>
<p>Ha az üzleti világban sikerült elsajátítanunk a co-creation jelentését,
nézzük akkor, hogy mit jelent az oktatásban. Hasonlóan a Starbucks és IKEA
példához, oktatásban is a fogyasztók, vagyis a hallgatók véleményét kérjük
ki arról, hogy mit és hogyan szeretnének fogyasztani, vagyis tanulni. A
szakirodalom alapján megkülönböztethetjük egymástól az egész tananyag
együttes megalkotását, a tanórák menetének kialakítását és egy-egy órai
feladat közös kidolgozását. Az oktatón és a hallgatók hajlandóságán,
képességein és készségein múlik az, hogy a co-creation melyik verzióját
szeretnék és tudják megvalósítani.</p>
<p>Miért is fontos a co-creation az oktatásban? Az újabb és újabb
generációk immáron a technológia és internet világában nőnek fel.
Bizonyítottan kevesebb ideig tudnak odafigyelni egy-egy dologra, képzeljük
csak el, hogy tudnának csendben végig ülni és folyamatosan figyelni 90
percig, ami egy egyetemi előadás időtartama, ha egy 20 perces videó
megtekintése is gondot okoz. Erre a dilemmára lehet megoldás a co-creation,
mely módszer arra törekszik, hogy a hallgatók aktív részesei, megalkotói
legyenek annak, amit tanulnak, így élmény és tapasztalás útján
sajátíthatják el az ismeretanyagot.</p>
<p>Ha az alábbi bejegyzés felkeltette az érdeklődésedet és szeretnél többet
megtudni a co-creation jelenségéről az oktatásban, olvasd el az
_HREF(`https://www.researchgate.net/publication/338402649_Engaging_students_-_Is_co-creation_the_answer',`alábbi
cikket'), mely mélyebb betekintést nyújt a fogalomba.</p>
