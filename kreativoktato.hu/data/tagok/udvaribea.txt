Közgazdász, 2012-ben szerezte meg doktori fokozatát a Szegedi
Tudományegyetem Közgazdaságtani Doktori Iskolájában. Fő kutatási
területe a fejlődő országok segélyezése, az Európai Unió nemzetközi
fejlesztési politikája, a globális nevelés. 2017-2018 fordulóján négy
hónapot töltött el kutatóként Birminghamben (UK) az Aston
University-n. 2019-ben, az Akadémiai Kiadó gondozásában megjelent
Nemzetközi segélyezés a 21. században c. könyv társszerzője. A Szegedi
Tudományegyetem Gazdaságtudományi Karán egyetemi docens. Egyetemi
oktatóként fontosnak tartja azt, hogy a hallgatói aktív tanulási
élmény során szerezzenek ismereteket, és több kurzusán
(Világgazdaságtan, Nemzetközi fejlesztési segélyezés, Globalizáció és
fejlődés – angol és magyar nyelven egyaránt) is tárgyalja a globális
problémákat. Több hallgatója ért el az Országos Tudományos
Konferencián helyezést a fejlődő országok segélyezését érintő
témákban. Kiemelt figyelmet szentel a folyamatos oktatásmódszertani
megújulására, és egyik ötletgazdája a „Villámélmények – kreatív
oktatásmódszertani eszközök börzéjének”. Számos hazai és nemzetközi
projektben (HURO, South-East Europe Programme, Danube Transnational
Programme, Central Europe) dolgozott szakértőként,
projektmenedzserként és pénzügyi vezetőként.
