<p>Matematikus, fizika-matematika szakos tanár. Tanári diplomáját
2006-ban szerezte meg, szakdolgozatának témája a kenuzás modellezése,
számítógépes szimulációja, amellyel az Országos Tudományos Diákkör
Konferencián 2006-ban harmadik helyezést ért el.</p>
<p>2005 szeptembere óta
a hódmezővásárhelyi Bethlen Gábor és Református Gimnáziumban tanít
fizikát és matematikát, 2012. óta a matematika munkaközösség vezetője.</p>
<p>Több alkalommal részt vett tananyagfejlesztésben és -tesztelésben
(GeoMatech, Református Tananyagtár, stb.).</p>
<p>Diákjai rendszeresen érnek el eredményeket helyi és országos fizika és
matematika versenyeken, tanulnak tovább természettudományi-mérnöki
irányban.</p>
<p>Tagja az Eötvös Lóránd Fizikai Társulatnak.</p>
<p>Saját honlapot üzemeltet, amelyen bárki számára elérhetőek az általa
létrehozott, oktatást segítő anyagai.</p>
<p>Pénzügyi-számviteli ügyintézői
képesítéssel és mérlegképes könyvelői végzettséggel is rendelkezik,
melyet az oktatásban is hasznosít, a tanulók pénzügyi kultúrájának
fejlesztését fontosnak tartva foglalkozásokat tart.</p>
<p>2019-ben kitüntetéssel végzett a BME Gazdaság- és Társadalomtudományi Karán
"mérés-értékelés szakirányán", szakdolgozatában a matematika jegyeket
befolyásoló tényezőket vizsgálta. A megszerzett ismereteit az
oktatásának eredményesebbé tételében folyamatosan felhasználja.</p>
