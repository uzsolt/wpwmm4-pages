Közgazdász, diplomáját a Szegedi Tudományegyetem Gazdaságtudományi
Karán szerezte. Fő kutatási területe a tehetségek vonzása és
megtartása a városfejlesztésben illetve a munkahelyeken. 2019-ben
kutatásával a XXXIV. Országos Tudományos Diákköri Konferencia
Közgazdaságtudományi szekciójának Regionális gazdaságtan és
területfejlesztés tagozatában különdíjat nyert. 2019-ben az Új Nemzeti
Kiválóság Program keretében a tehetségek számára vonzó munkahelyek
feltételeit vizsgálja. Kommunikációs menedzserként dolgozott már
számos Danube Transnational Programme-ban működő projektben, ahol
többek között a közösségi média felületek kezelése, rendezvények
szervezése és lebonyolítása, videók, valamint animációk készítése is a
feladatai közé tartozott.
