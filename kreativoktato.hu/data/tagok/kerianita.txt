Közgazdász, bölcsész, szakfordító. Képzettségeit a Szegedi
Tudományegyetemen szerezte: Anglisztika szakon 2012-ben, Marketing
mesterképzésen 2015-ben, Jogi szakfordító képzésen 2016-ban végzett.
Jelenleg doktorjelöltként és tanársegédként tevékenykedik a Szegedi
Tudományegyetem Gazdaságtudományi Karán, Marketinget és Piackutatást
oktat magyar és külföldi hallgatók számára, valamint Non-business
marketinget tanít magyar hallgatóknak. Kutatási területe a külföldi
hallgatók elégedettségének és lojalitásának feltárása. Az Új Nemzeti
Kiválóság Program keretében a co-creation jelenséget és annak
oktatásmódszertani alkalmazhatóságát vizsgálja a felsőoktatásban és a
közgazdászképzésben. Oktatóként fontosnak tartja a folyamatos
fejlődést és kurzusfejlesztést, így egyik ötletgazdája az egyetemen
szervezett „Villámélmények - kreatív oktatásmódszertani eszközök
börzéjének”, valamint tagja az Egyesület a Marketing Oktatásáért és
Kutatásáért (EMOK) országos szervezetnek, részt vesz a karon történő
gamifikációs törekvésekben az ISGEE (Implementing Serious Games in
Entrepreneurship Education) nemzetközi Erasmus+ program keretében.
