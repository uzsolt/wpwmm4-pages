közgazdász
az EKO alapító tagja
<p>A Szegedi Tudományegyetem Gazdaságtudományi Karán végzett okleveles
közgazdászként, és 2011-ben itt szerzett doktori fokozatot fogyasztói
márkahűség vizsgálatának témakörében.</p>
<p>Jelenleg az SZTE GTK Üzleti
Tudományok intézetének adjunktusa, az SZTE Interdiszciplináris
Tudásmenedzsment Kutatóközpontjának kutatója, illetve üzleti
tanácsadási területen dolgozik marketing szakértőként.</p>
<p>Az európai marketinges akadémiai közösség (EMAC – European Marketing Academy)
tagja és nemzetközi konferenciáinak rendszeres előadója, továbbá a
legjelentősebb hazai marketing közösség (EMOK – Egyesület a Marketing
Oktatásért és Kutatásért) elnökségi tagja.</p>
<p>Az oktatási és tudományos
élet mellett Prónay Szabolcs a tehetséggondozás terén is elkötelezett.
Mentorálása mellett több mint 200 szakdolgozó végzett kutató munkát,
jelenleg 6 PhD hallgatónak témavezetője, és az elmúlt 12 évben több
hallgatója is I. helyezést ért el az Országos Tudományos Diákköri
Konferencián (OTDK).</p>
<p>Alapító tagja az SZTE Marketing Klubjának és az
SZTE Innováció Klubjának egyaránt.</p>
<p>Jelenleg egy nemzetközi konzorcium
vezetőjeként (Erasmus+ projektben) egy online játék fejlesztésén
dolgozik, mely a vállalkozói kompetencia fejlesztését szolgálja a
felsőoktatásban tanuló hallgatók körében.</p>
