Nyelvtanár, műfordító, fordításkutató. 1997 óta dolgozik a
felnőttképzés és a felsőoktatás területén szaknyelv- és
szakfordításoktatóként. Munkájában az innovatív, kreatív és motiváló
módszerek alkalmazására törekszik. Tapasztalattal rendelkezik
diszlexiások nyelvi fejlesztése terén, valamint felsőoktatási
képzésiprogramok menedzselésében. Doktori fokozatát 2013-ban az Eötvös
Loránd Tudományegyetem Nyelvtudományi Doktori Iskolájában szerezte meg
a fordítástudomány területén. Műfordítóként kortárs finn költészetet
bemutató önálló köteteket jegyez, és interaktív verskiállításokat
rendez. Kutatóként rendszeresen publikál a fordítás kulturális
vonatkozásai, a szakfordítás és a fordításoktatás területén. A Szegedi
Tudományegyetem Gazdaságtudományi Karának nemzetközi igazgatója.
Feladatai közé tartozik az SZTE GTK nemzetközi képzéseinek
minőségbiztosítása és a nemzetközi oktatási környezetre reflektálva a
képzések oktatásmódszertani és interkulturális támogatása. Egyetemi
tanulmányai során, valamint munkája kapcsán széleskörű nemzetközi
tapasztalatokra tett szert, elsősorban a felsőoktatás területén. A
Magyar Alkalmazott Nyelvészek és Nyelvtanárok Egyesülete Számvizsgáló
bizottsági tagja, valamint a Szegedi Fordítás- és Tolmácsoláskutatási
Műhely alapító tagja.
