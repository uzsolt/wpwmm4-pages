nyelvtanár, műfordító, fordításkutató
az EKO alapító tagja, alelnöke
<p>1997 óta dolgozik a
felnőttképzés és a felsőoktatás területén szaknyelv- és
szakfordításoktatóként. Munkájában az innovatív, kreatív és motiváló
módszerek alkalmazására törekszik. Tapasztalattal rendelkezik
diszlexiások nyelvi fejlesztése terén, valamint felsőoktatási
képzésiprogramok menedzselésében.</p>
<p>Doktori fokozatát 2013-ban az Eötvös
Loránd Tudományegyetem Nyelvtudományi Doktori Iskolájában szerezte meg
a fordítástudomány területén.</p>
<p>Műfordítóként kortárs finn költészetet
bemutató önálló köteteket jegyez, és interaktív verskiállításokat
rendez.</p>
<p>Kutatóként rendszeresen publikál a fordítás kulturális
vonatkozásai, a szakfordítás és a fordításoktatás területén.</p>
<p>A Szegedi Tudományegyetem Gazdaságtudományi Karának nemzetközi igazgatója.
Feladatai közé tartozik az SZTE GTK nemzetközi képzéseinek
minőségbiztosítása és a nemzetközi oktatási környezetre reflektálva a
képzések oktatásmódszertani és interkulturális támogatása.</p>
<p>Egyetemi tanulmányai során, valamint munkája kapcsán széleskörű nemzetközi
tapasztalatokra tett szert, elsősorban a felsőoktatás területén.</p>
<p>A <em>Magyar Alkalmazott Nyelvészek és Nyelvtanárok Egyesülete</em> Számvizsgáló
bizottsági tagja, valamint a <em>Szegedi Fordítás- és Tolmácsoláskutatási
Műhely</em> alapító tagja.</p>
