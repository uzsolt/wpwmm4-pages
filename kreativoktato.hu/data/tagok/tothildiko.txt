Vegyész, kémia- és matematika tanár, 2013-ban szerezte meg doktori
fokozatát a Szegedi Tudományegyetem Kémiai Doktori Iskolájában. A
Szegedi Tudományegyetem Természettudományi és Informatikai Karán
tudományos munkatárs. Fő kutatási területe az anyagtudományon belül a
felület- és kolloidkémia, 29 nemzetközi szakfolyóiratban megjelent
cikk első vagy társszerzője és egy angol nyelvű könyvfejezet
társszerzője (várható összesített impaktfaktor:  >80, független
hivatkozások száma: > 400, h-index: 13). 2014-ben Erdős Pál Fiatal
Kutatói Ösztöndíjas, 2019-től Bolyai János Kutatási Ösztöndíjas.
Egyetemi oktatói munkája során a tematikai követelmények mellett
kiemelt hangsúlyt fektet a globális és kritikus gondolkodás, a
felelősségvállalás és a környezeti kompetencia fejlesztésére, mely
során törekszik a folyamatos oktatásmódszertani megújulásra. A Móra
Ferenc Szakkollégiumban saját kurzusokat szervez és rendszeresen tart
interaktív előadást a tehetséggondozó táborukban.
